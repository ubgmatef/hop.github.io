<html><head>
<meta http-equiv="content-type" content="text/html; charset=UTF-8">
	<title>ИНФОРМАЦИОНИ СИСТЕМ СТУДИНФО</title>
	<link href="uputstvo_files/uputstva.css" rel="stylesheet" type="text/css">

	<link rel="shortcut icon" href="https://hypatia.matf.bg.ac.rs:10333/StudInfo/images/favicon.ico">
	<link rel="icon" type="image/png" href="https://hypatia.matf.bg.ac.rs:10333/StudInfo/images/favicon-192x192.png" sizes="192x192">
	<link rel="apple-touch-icon" sizes="180x180" href="https://hypatia.matf.bg.ac.rs:10333/StudInfo/images/favicon-apple-touch-icon.png">
	<link rel="mask-icon" href="https://hypatia.matf.bg.ac.rs:10333/StudInfo/images/safari-pinned-tab.svg" color="#5bbad5">
	<link rel="manifest" href="https://hypatia.matf.bg.ac.rs:10333/StudInfo/images/manifest.webmanifest">
  </head>
  <body>
  <div class="naslov">Информациони систем СтудИнфо</div>
  <div class="podnaslov">Илустровано упутство за употребу <br> студентске апликације</div>

	<div class="naslov1">
	  <a name="Sadrzaj"></a>
	  Садржај
	</div>

	<ul class="sadrzaj">
		<li>
			<a href="#Uvod">1 Увод</a>
		</li>
		<li>
			<a href="#OsnovneFunkcije">2 Основне функције</a>
			<ul>
				<li><a href="#PokretanjeAplikacije">2.1 Покретање апликације</a></li>
				<li><a href="#EksplicitnoIAutomatskoOdjavljivanje">2.2 Експлицитно и аутоматско одјављивање</a></li>
				<li><a href="#PromenaLozinke">2.3 Промена лозинке</a></li>
				<li><a href="#Stampanje">2.4 Штампање</a></li>
			</ul>
		</li>
		<li>
			<a href="#PocetnaStrana">3 Почетна страна</a>
			<ul>
				<li><a href="#Obavestenja">3.1 Обавештења</a></li>
				<li><a href="#UnosIZakljucivanjeRezultataIspita">3.2 Унос и закључивање резултата испита</a></li>
				<li><a href="#Anketa">3.3 Анкета</a>
					<ul>
						<li><a href="#PopunjavanjeAnkete">Попуњавање анкете</a></li>
					</ul></li>
				<li><a href="#ProveraTacnostiPodataka">3.4 Провера тачности података пре слања дипломе на штампу</a></li>
			</ul>
		</li>
		<li>
			<a href="#KurseviIGrupe">4 Курсеви и групе</a>
		</li>
		<li>
			<a href="#Ispiti">5 Испити</a>
			<ul>
				<li><a href="#PrijavljivanjeIspita">5.1 Пријављивање испита</a></li>
				<li><a href="#PregledPolaganjaIspita">5.2 Преглед полагања испита</a></li>
				<li><a href="#PolozeniIspiti">5.3 Положени испити</a></li>
			</ul>
		</li>
		<li>
			<a href="#Finansije">6 Финансије</a>
		</li>
		<li>
			<a href="#UpisaneGodine">7 Уписане године</a>
		</li>
		<li>
			<a href="#PlaniranjePredmeta">8 Планирање предмета</a>
			<ul>
				<li>
					<ul>
						<li><a href="#ObavezniPredmeti">Обавезни предмети</a></li>
						<li><a href="#IzborniPredmeti">Изборни предмети</a></li>
						<li><a href="#PotpunoIzborniPredmet">Потпуно изборни предмет</a></li>
						<li><a href="#ZavrsniRad">Завршни рад</a></li>
						<li><a href="#Ogranicenja">Ограничења</a></li>
						<li><a href="#UpisGodine">Упис године</a></li>
					</ul>
				</li>
			</ul>
		</li>
		<li>
			<a href="#Molbe">9 Молбе</a>
					<ul>
						<li><a href="#MolbaZaPromenuGrupe">Молба за промену групе</a></li>
					</ul></li>			
		<li>
			<a href="#LicniPodaci">10 Лични подаци</a>
		</li>
	</ul>

	<div class="naslov1">
	  <a name="Uvod"></a>
	  1 Увод
	</div>

		<p class="normalParagraph">Информациони систем подржава наставне и испитне активности 
			студената кроз:</p>
			<ul class="listaTekst">
				<li>подршку за припремне активности за упис године и курсева;</li>
				<li>праћење активности на курсевима;</li>
				<li>обавештења која постављају наставници и сарадници;</li>
				<li>пријављивање и праћење полагања испита;</li>
				<li>и праћење финансијског стања.</li>
			</ul>

		<p class="normalParagraph">На тај начин се омогућава централизовано, ефикасно и 
			поуздано размењивање информација између наставника, са једне стране, и студената 
			и студентске службе, са друге стране.</p>
		<p class="normalParagraph"> Ако имате примедбе, молимо студенте Математичког 
			факултета да их доставе путем електронске поште на адресу
			<a href="mailto:pomoc@alas.matf.bg.ac.rs">pomoc@alas.matf.bg.ac.rs</a>. Студенти 
			других факултета треба да се обрате одговарајућим службама својих факултета.</p>

	<div class="naslov1">
	  <a name="OsnovneFunkcije"></a>
	  2 Основне функције
	</div>

		<div class="naslov2">
			<a name="PokretanjeAplikacije"></a>
			2.1 Покретање апликације
		</div>

		<p class="normalParagraph">Студентска апликација се употребљава помоћу Веб прегледача.
			Препоручује се употреба прегледача Firefox 3.x, Internet Explorer 6 и новијих 
			верзија ових прегледача. Неопходно је да у прегледачу буду укључени Јава скрипт и 
			колачићи (cookies). </p>
		<p class="normalParagraph">За Математички факултет апликација је постављена на адреси:</p>
		<p class="normalParagraph">
			<a href="https://hypatia.matf.bg.ac.rs:10333/StudInfo/">https://hypatia.matf.bg.ac.rs:10333/StudInfo/</a>
		</p>
		<p class="normalParagraph">Код других факултета потребно је контактирати одговарујућу 
			службу да би се сазнала адреса на којој је постављена апликација. Приступ 
			апликацији је дозвољен са свих рачунара. Неки прокси сервери не дозвољавају 
			приступ порту 10333 и пријављују грешку попут „The requested URL could not be 
			retrieved. ... Access Denied“. Да бисте подесили Ваш прегледач да апликацији 
			приступа без прокси сервера:</p>

		<ul class="listaTekst">
			<li>За Firefox, у менију „Tools“ одаберите „Options“. Ако користите Linux, мени 
				се зове “Edit”, а ставка “Preferences”. Да би се приказао прозор са 
				подешавањима прокси сервера, за Firefox одаберите групу „Advanced“, па 
				затим у картици „Network“ кликните на дугме „Settings...” у одељку 
				„Connection”. Ако је у прозору са подешавањима прокси сервера подешено да га 
				Firefox не користи („No proxy“), није потребно ништа додатно подешавати да 
				бисте приступили апликацији. У супротном, требало би да је одабрана опција 
				„Manual proxy configuration“ и постављен прокси сервер. У пољу са насловом 
				„No Proxy for“ треба унети „<span class="code">hypatia.matf.bg.ac.rs</span>“. 
				Ако је у овом пољу већ постојао унос, 
				„<span class="code">hypatia.matf.bg.ac.rs</span>“ треба одвојити запетом. На 
				крају, потврдите промене кликом на дугме „OK“, а затим и на дугме „OK“ у 
				првом прозору за подешавања.
			</li>
			<li>За Internet Explorer, у менију „Tools“ одаберите „Internet Options“. 
				У прозору који се отвори, одаберите картицу „Connections“ и кликните на дугме 
				„LAN settings“ које се налази при дну прозора. Ако у прозору који се затим 
				отвори у одељку “Proxy server” није укључена опција „Use a proxy server for 
				your LAN“, није потребно ништа додатно подешавати да бисте приступили 
				апликацији. У супротном, кликните на дугме „Advanced“ и у новом прозору, у 
				одељку „Exceptions“ у поље са насловом „Do not use proxy server for addresses 
				beginning with“ упишите „<span class="code">hypatia.matf.bg.ac.rs</span>“.
				Ако је у овом пољу већ постојао унос, 
				„<span class="code">hypatia.matf.bg.ac.rs</span>“ треба одвојити 
				тачка-запетом („;”). На крају, потврдите промене кликом на дугме „OK“ у 
				сваком од три отворена прозора.
			</li>
		</ul>

		<p class="normalParagraph">За пријављивање се користе број индекса у облику 
			број/година и лозинка са студентског сервера Алас. При пријављивању кодни 
			распоред мора бити постављен на енглеску латиницу.</p>
		<p class="normalParagraph">У оквиру студентске апликације су ретке стране на којима 
			треба унети текстуалне податке. На тим странама је неопходно да је кодни распоред 
			постављен на српску ћирилицу. Све податке на српском језику је неопходно уносити 
			искључиво коришћењем ћириличног писма.</p>

		<div class="naslov2">
			<a name="EksplicitnoIAutomatskoOdjavljivanje"></a>
			2.2 Експлицитно и аутоматско одјављивање
		</div>

		<p class="normalParagraph">Молимо Вас да се сваки пут по употреби система 
			експлицитно одјавите, користећи одговарајућу ставку менија. Из безбедносних 
			разлога нипошто се немојте удаљавати од рачунара, а да се претходно не одјавите. 
			Ако између отварања две стране апликације прође више од тридесет минута, бићете 
			аутоматски одјављени са система. Пет минута пре истека времена добићете упозорење 
			о аутоматском одјављивању и биће Вам пружена могућност да продужите рад на 
			систему. Ради се о кораку који је неопходан из безбедносних разлога.</p>

		<div class="naslov2">
			<a name="PromenaLozinke"></a>
			2.3 Промена лозинке
		</div>

		<p class="normalParagraph">Промена лозинке се изводи на уобичајени начин на рачунару 
			Алас.</p>
		<p class="normalParagraph">Имајући у виду да је пуштањем информационог система у рад 
			повећан значај Вашег корисничког налога, молимо Вас да водите рачуна о тајности и 
			сложености своје лозинке, као и да је довољно често мењате.</p>

		<div class="naslov2">
			<a name="Stampanje"></a>
			2.4 Штампање
		</div>

		<p class="normalParagraph">Ако желите да одштампате неку страну, одаберите ставку 
			„Штампај“ у менију на левој страни прозора. Тиме се штампа средишњи део стране, 
			без помоћних менија и допунских информација које су наведене на десној страни 
			прозора и у дну стране.</p>

	<div class="naslov1">
	  <a name="PocetnaStrana"></a>
	  3 Почетна страна
	</div>

		<p class="normalParagraph">Када се пријавите, биће Вам приказана почетна страна са 
			обавештењима пристиглим у последњих 30 дана.</p>
		<p class="slicica">
			<img class="blok" src="uputstvo_files/image001.png" alt="" width="532" height="312">
			Прва страна</p>
		<p class="normalParagraph">Ако нисте попунили анкету за све пријављене курсеве у 
			текућој години, испод табеле са обавештењима биће Вам приказана одговарајућа 
			порука. Кликом на везу „анкете за курсеве из текуће године“, можете видети за 
			које курсеве нисте попунили анкету.</p>

		<div class="naslov2">
			<a name="Obavestenja"></a>
			3.1 Обавештења
		</div>

		<p class="normalParagraph">Обавештења се приказују груписана по курсевима, а 
			постављају их наставници са курса.</p>
		<p class="normalParagraph">За свако обавештење приказани су датум и време постављања, 
			наслов и аутор обавештења. Назив аутора обавештења је веза која отвара прозор са 
			подацима о наставнику који је поставио обавештење (име и презиме, звање, број 
			кабинета, термин консултација, адреса електронске поште и адреса веб сајта). 
			Текст обавештења можете видети кликом на „Отвори”.</p>
		<p class="normalParagraph">Ако постоји обавештење за курс старије од 30 дана, поред 
			назива курса постојаће веза „Сва обавештења“. Кликом на ову везу отвориће се 
			страница са списком свих обавештења везаних за дати курс.</p>
		<p class="slicica">
			<img class="blok" src="uputstvo_files/image003.png" alt="" width="532" height="115">
			Обавештења старија од 30 дана</p>
		<p class="normalParagraph">Списак обавештења је приказан у табели насловљеној називом 
			курса, који је веза на прозор са основним подацима о курсу (семестар у ком се 
			курс слуша, трајање курса, број ЕСПБ који носи, максималан број полазника и назив 
			координатора курса који је веза на прозор са основним подацима о координатору) и 
			подацима о обавезама курса (назив обавезе, термин, опис обавезе, тип активности и 
			максималан број поена који испуњавање дате обавезе носи). Обавештења су приказана 
			на исти начин као и на списку обавештења у последњих 30 дана.</p>
		<p class="normalParagraph">На дну странице и у менију са десне стране приказане су 
			везе „Прва страна“ која води на Вашу почетну страницу и „Курсеви и групе“ која 
			отвара страницу са списком курсева за текући семестар и списком група у које сте 
			распоређени.</p>

		<div class="naslov2">
			<a name="UnosIZakljucivanjeRezultataIspita"></a>
			3.2 Унос и закључивање резултата испита
		</div>

		<p class="normalParagraph">Ако постоје курсеви актуелне школске године за које су у 
			последњих 30 дана унети или закључени резултати испита, биће приказана 
			одговарајућа табела. У табели је приказано највише 3 реда са најсвежијим 
			променама, док у случају постојања већег броја промена, испод табеле постоји веза 
			„Даље“ која отвара прозор са списком свих промена у последњих 30 дана.</p>

		<div class="naslov2">
			<a name="Anketa"></a>
			3.3 Анкета
		</div>

		<p class="normalParagraph">Ако постоји актуелна анкета, биће Вам приказан списак 
			курсева које сте пријавили у текућој години. За сваки курс, приказује се да ли 
			сте попунили анкету или не и, ако нисте, веза „Попуни анкету“ за попуњавање 
			анкете. Попуњавање анкете за курсеве које сте положили је могуће увек, док време 
			почетка попуњавања анкете за неположене курсеве одређује Факултет. Упис наредне 
			године није могућ ако не попуните анкете за све пријављене курсеве у текућој 
			години.</p>
		<p class="slicica">
			<img class="blok" src="uputstvo_files/image005.png" alt="" width="564" height="344">
			За курсеве које сте пријавили у текућој години потребно је попунити анкету</p>

		<div class="naslov3">
			<a name="PopunjavanjeAnkete"></a>
			Попуњавање анкете
		</div>

		<p class="normalParagraph">Кликом на везу „Попуни анкету“, отвара се страна за 
			попуњавање анкете.</p>
		<p class="normalParagraph">На врху стране, приказује се назив анкете, као и назив 
			курса за који се она попуњава. Анкета је анонимна. Ако не желите да је 
			попуњавате, можете прећи на дно стране и изабрати одговарајућу опцију, једном
			одабрана овакава опција се не може променити. У супротном, за свако питање из
			анкете, изаберите један од понуђених одговора. Почетак анкете су општа питања:
			студијски програм, статус на студијама, досадашња просечна оцена, да ли је испит 
			положен итд. Након тога су дата питања везана за наставнике и сараднике, односно 
			наставне активности свих група курса. За сваког наставника и сарадника можете 
			написати коментар који није обавезан. Информације које Вас везују са попуњеном 
			анкетом се не памте, па попуњену анкету не можете накнадно ни да прегледате, ни 
			да мењате, ни да бришете.</p>

		<div class="naslov2">
			<a name="ProveraTacnostiPodataka"></a>
			3.4 Провера тачности података пре слања дипломе на штампу
		</div>

		<p class="normalParagraph">Ако сте дипломирали и остварени су технички услови за 
			претпреглед дипломе, постојаће обавештење да је диплома у фази издавања и да је 
			неопходно да проверите исправност података који ће бити приказани у дипломи и 
			додатку дипломе.</p>

	<div class="naslov1">
	  <a name="KurseviIGrupe"></a>
	  4 Курсеви и групе
	</div>

		<p class="normalParagraph">Избором ставке менија „Курсеви и групе“ отвара се страна 
			која садржи списак курсева у последњем семестру који сте бирали.</p>
		<p class="normalParagraph">Ако желите да видите списак курсева за неки други 
			семестар, можете га одабрати из списка семестара понуђених у падајућој листи.</p>
		<p class="slicica">
			<img class="blok" src="uputstvo_files/image007.png" alt="" width="531" height="233">
			Групе и курсеви у семестру</p>
		<p class="normalParagraph">Кликом на назив курса отворићете прозор са основним 
			подацима о курсу (семестар, трајање курса, број ЕСПБ, максималан број 
			полазника и координатор) и подацима о обавезама курса. У оквиру курса дат је 
			списак група у које сте распоређени за сваку наставну активност, списак обавеза 
			на курсу и основни подаци за њих, као и последње пристигло обавештење.</p>
		<p class="slicica">
			<img class="blok" src="uputstvo_files/image009.png" alt="" width="532" height="137">
			Основне информације о курсу</p>	
		<p class="normalParagraph">За сваку групу је приказан назив групе, име и презиме 
			наставника, наставна активност и везе „Обавезе“ и „Студенти“. Кликом на „Обавезе“ 
			отвориће се страна са прегледом података о испуњавању обавеза студената у групи. 
			Ако је број поена приказан искошеним словима, поени су унесени, али унос још увек 
			није закључен.</p>
		<p class="slicica">
			<img class="blok" src="uputstvo_files/image011.png" alt="" width="532" height="339">
			Преглед података о испуњавању обавеза студената</p>
		<p class="normalParagraph">На дну странице и у менију са десне стране налази се веза 
			„Обавезе свих студената на курсу” која приказује испуњавање обавеза свих 
			студената на курсу<a name="napomena1-izvor"></a><a href="#napomena1"><sup>[1]</sup></a>, 
			везе на странице са приказом испуњавања обавеза студената у осталим групама у 
			које сте распоређени, као и веза „Курсеви и групе“ која Вас враћа на страницу са 
			списком курсева.</p>
		<p class="normalParagraph">Веза „Студенти“ води на страницу на којој је приказан
			списак студената распоређених у дату групу.</p>
		<p class="slicica">
			<img class="blok" src="uputstvo_files/image013.png" alt="" width="531" height="202">
			Основне информације о студентима са групе</p>
		<p class="normalParagraph">Списак је уређен по имену и презимену студента, а у 
			његовом заглављу је приказан назив групе, име и презиме наставника и назив 
			наставне активности. Поред основних података о студенту (имена и презимена, броја 
			индекса, нивоа квалификација и студијског програма), на списку су приказане и 
			фотографије студената. У менију са десне стране налази се веза „Сви студенти на 
			курсу“ која води на страницу са списком свих студената који су одабрали дати 
			курс. Изглед странице је идентичан горе описаној страници са списком студената 
			распоређених у дату групу.</p>
		<p class="normalParagraph">Подела по групама се изводи за сваки курс и сваку наставну 
			активност посебно. Требало би да будете распоређени у групе за сваку наставну 
			активност. Ако је семестар почео, а нисте распоређени у групе за неки курс или 
			активност, појавиће се упозорење на овој страници. У том случају се што пре 
			обратите студентској служби.</p>
		<p class="normalParagraph">Ако Ваш распоред по групама није усклађен са распоредом 
			часова тако да не можете присуствовати часовима или имате неки други оправдан 
			разлог због кога не можете присуствовати часовима групе у коју сте распоређени, 
			можете студентској служби поднети молбу за промену групе.</p>
		<p class="normalParagraph">Кликом на везу „Преглед зависности предмета” отвара се 
			страна са прегледом зависности предмета које сте икада бирали, предмета који су обавезни на 
			смеру, изабраних изборних предмета и планираних предмета.</p>
		<p class="slicica">
			<img class="blok" src="uputstvo_files/image015.png" alt="" width="512" height="680">
			Преглед зависности предмета</p>	
		<p class="normalParagraph">Ови предмети су приказани подебљаним словима, са редним 
			бројем. Ако постоје условни предмети који нису положени, они су приказани испод
			њих, обичним словима, без редног броја. У колони „Обавезан“, звездицом су 
			означени обавезни предмети.</p>

	<div class="naslov1">
	  <a name="Ispiti"></a>
	  5 Испити
	</div>

		<div class="naslov2">
			<a name="PrijavljivanjeIspita"></a>
			5.1 Пријављивање испита
		</div>

		<p class="normalParagraph">Док је у току пријављивање испита за испитни рок, а имате 
			активан статус, можете да пријавите или одјавите испите.</p>
		<p class="normalParagraph">Страна садржи две табеле, табелу непријављених испита која 
			садржи списак испита који нису пријављени за изабрани рок, а можете их пријавити 
			и табелу пријављених испита која садржи списак испита који су пријављени за 
			изабрани рок. Пријава испита се врши тако што означите квадратић „Пријави“ у 
			табели непријављених испита поред испита које желите да пријавите за изабрани рок 
			и кликнете на дугме „Пријави“. Након тога испити које сте одабрали се пребацују у 
			табелу пријављених испита. Испит из табеле „Пријављени испити“ може се одјавити 
			кликом на везу „Одјави испит“ и онда се тај испит пребацује у табелу „Испити које
			можете пријавити“.</p>
		<p class="slicica">
			<img class="blok" src="uputstvo_files/image017.png" alt="" width="532" height="236">
			Пријава и одјава испита</p>
		<p class="normalParagraph">За сваки испит су наведени назив, број полагања и 
			пријављивања, квадратић за пријављивање испита (недоступан ако није дозвољено 
			пријављивање) и одговарајућа порука ако не можете да пријавите дати испит.</p>
		<p class="normalParagraph">Није могуће пријавити испит из неког предмета ако није 
			положен неки његов условни предмет.</p>
		<p class="normalParagraph">Није могуће пријавити испит из неког предмета ако је он 
			већ полаган или пријављен највећи дозвољен број пута.</p>
		<p class="normalParagraph">У зависности од факултетских подешавања, пријава испита
			може бити онемогућена због неизмирених финансијских обавеза или недовољног броја
			бодова на предиспитним обавезама на курсу.</p>
		<p class="normalParagraph">Ако не можете да пријавите испит јер Вам статус пријаве 
			није разрешен или због сличног разлога, биће приказана порука да се обратите 
			студентској служби.</p>

		<div class="naslov2">
			<a name="PregledPolaganjaIspita"></a>
			5.2 Преглед полагања испита
		</div>

		<p class="normalParagraph">Преглед пријављивања и полагања испита по испитним 
			роковима, за рокове у којима постоји бар једна пријава, можете видети одабиром 
			испитног рока из падајуће листе.</p>
		<p class="slicica">
			<img class="blok" src="uputstvo_files/image019.png" alt="" width="532" height="149">
			Преглед полагања испита по року</p>
		<p class="normalParagraph">Падајућа листа садржи испитне рокове груписане по 
			годинама, ставка „Сви“ испод године омогућава одабир свих рокова из те године, 
			док ставка „Сви“ на почетку листе омогућава одабир свих рокова у свим годинама.</p>
		<p class="normalParagraph">Листу пријављених испита можете ограничити одабиром 
			одговарајуће ставке из друге падајуће листе на:</p>

		<ul class="listaTekst">	
			<li>успешна полагања;</li>
			<li>све испитне пријаве;</li>
			<li>сви изласци на испит.</li>
		</ul>

		<p class="slicica">
			<img class="blok" src="uputstvo_files/image021.png" alt="" width="532" height="357">
			Преглед полагања испита по категоријама</p>
		<p class="normalParagraph">За положене испите се приказују оцене.</p>
		<p class="normalParagraph">Подаци о испитима за које није закључен унос су исписани 
			искошеним словима.</p>

		<div class="naslov2">
			<a name="PolozeniIspiti"></a>
			5.3 Положени испити
		</div>

		<p class="slicica">
			<img class="blok" src="uputstvo_files/image023.png" alt="" width="532" height="380">
			Положени испити у току студирања</p>
		<p class="normalParagraph">На овој страни можете видети све предмете који су признати 
			при упису на студијски програм, испите положене током студирања уписаног 
			студијског програма и испите за које сте ослобођени од полагања.</p>
		<p class="normalParagraph">На врху странице је приказано обавештење о броју положених 
			предмета, броју освојених ЕСПБ и просечној оцени. Такође је наведено да се 
			на овој страни могу видети само они испити за које је закључен унос резултата. 
			Остали испити могу да се виде на страници са прегледом полагања испита, описаној 
			у претходном одељку. Предмети признати пре уписа на студијски програм приказани 
			су на посебном списку. Положени испити су груписани по школским годинама, где је 
			за сваку школску годину у наслову списка наведена просечна оцена, број освојених 
			ЕСПБ и број положених предмета у школској години. За сваки испит се приказују 
			ознака и назив предмета, оцена, број ЕСПБ које носи, наставник код кога је испит 
			положен и датум полагања.</p>
		<p class="normalParagraph">На дну странице су приказани, ако постоје, испити за које 
			сте ослобођени од полагања. За сваки испит се приказују назив и ознака предмета, 
			основ ослобађања, број и датум одлуке и напомена.</p>

	<div class="naslov1">
	  <a name="Finansije"></a>
	  6 Финансије
	</div>

		<p class="normalParagraph">На овој страни можете видети преглед финансијских обавеза
			и евидентираних уплата. Измирене обавезе су приказане црном, неизмирене обавезе
			које још нису доспеле за плаћање плавом, а неизмирене обавезе које су доспеле за 
			плаћање црвеном бојом.</p>
		<p class="slicica">
			<img class="blok" src="uputstvo_files/image025.png" alt="" width="532" height="276">
			Финансијско стање студента - доспела неизмирена обавеза</p>
		<p class="normalParagraph">За сваку обавезу у прегледу финансијских обавеза приказан 
			је њен предмет, износ за уплату, датум доспећа и датум измирења обавезе.</p>
		<p class="normalParagraph">Код евидентираних уплата наведен је предмет финансијске 
			обавезе, износ уплате и датум измирења.</p>
		<p class="normalParagraph">„Тренутно стање“ приказује суму неизмирених обавеза које 
			су доспеле за плаћање. Ако постоје обавезе које нису измирене, биће приказана 
			прва неизмирена (доспела или недоспела) обавеза, а у загради ће бити приказан 
			датум њеног доспећа. Такође, можете да видите и суму новца која Вам је преостала 
			од уплата.</p>
		<p class="slicica">
			<img class="blok" src="uputstvo_files/image026.png" alt="" width="532" height="316">
			Финансијско стање студента - постоји преплата</p>
			
	<div class="naslov1">
	  <a name="UpisaneGodine"></a>
	  7 Уписане године
	</div>

		<p class="normalParagraph">Избором ставке „Уписане године“ добија се списак уписаних
			курсева за сваку уписану годину.</p>
		<p class="slicica">
			<img class="blok" src="uputstvo_files/image027.png" alt="" width="532" height="384">
			Све уписане године на факултету</p>
		<p class="normalParagraph">Уколико на студијском програму постоји више модула, на 
			врху странице се налази списак уписаних модула. За сваки модул су приказани: 
			ознака, назив, број ЕСПБ који претходе модулу, број ЕСПБ које модул носи, датум 
			уписа, као и при упису које школске године је уписан модул.</p>
		<p class="normalParagraph">У наслову списка наведена је уписана школска година, 
			статус са којим ју је студент уписао, датум уписа године, а ако је година оверена 
			и датум њене овере. Овера године се врши при упису наредне школске године.</p>
		<p class="normalParagraph">За сваки курс је приказан семестар у ком се слуша, ознака, 
			назив, име наставника и број ЕСПБ које курс носи. Уколико сте положили испит, 
			биће приказана и оцена и број поена који сте освојили на курсу. Име наставника је
			веза која отвара прозор са основним подацима о наставнику.</p>

	<div class="naslov1">
	  <a name="PlaniranjePredmeta"></a>
	  8 Планирање предмета
	</div>

		<p class="normalParagraph">Ставка „Избор предмета“ омогућава планирање предмета за 
			наредну годину студија. Планирање предмета се може изводити и пре завршавања 
			текуће школске године и одговарајућих испитних рокова. У зависности од подешавања 
			Факултета, могуће је да ова ставка не буде доступна.</p>	
		<p class="normalParagraph">У циљу лакшег планирања, предмети су раздвојени у неколико 
			група. Приказани су: списак предмета за које сте ослобођени од полагања, списак 
			свих испита положених пре текуће школске године, списак испита положених у 
			текућој години, списак неположених испита из текуће године, списак неположених 
			обавезних предмета, списак неположених изборних предмета, као и списак 
			неположених потпуно изборних предмета и уколико на студијском програму има више 
			модула, списак уписаних и изабраних модула.</p>
		<p class="normalParagraph">Ако у текућој школској години постоје испитне пријаве за 
			које није закључен унос резултата испита, упис наредне школске године неће бити 
			могућ и на врху странице биће исписано одговарајуће обавештење.</p>
		<p class="normalParagraph">У табели са списком уписаних и изабраних модула, за сваки 
			модул су приказани подаци о ознаци, називу, броју ЕСПБ који претходе модулу, 
			броју ЕСПБ које модул носи, а код изабраних модула и опција за брисање модула.</p>
		<p class="normalParagraph">Уколико постоје модули које студент може да изабере, 
			понуђена је падајућа листа из које се бира нови изабран модул.</p>
		<p class="slicica">
			<img class="blok" src="uputstvo_files/image028.png" alt="" width="533" height="178">
			Избор новог модула</p>
		<p class="normalParagraph">У зависности од опције факултета, на врху странице могу 
			бити приказане везе на обавештења везана за опис поступка за уписивање наредне 
			године, детаље о упису наредне школске године, цени студирања и условима плаћања, 
			као и веза на списак предмета који могу да се упишу као изборни у наредној 
			школској години.</p>

		<div class="naslov3">
			<a name="ObavezniPredmeti"></a>
			Обавезни предмети
		</div>

		<p class="normalParagraph">Обавезан предмет можете планирати за неки од семестара 
			наредне школске године само ако је предвиђено држање курса за тај предмет, иначе 
			ће се појавити упозорење.</p>

		<div class="naslov3">
			<a name="IzborniPredmeti"></a>
			Изборни предмети
		</div>

		<p class="normalParagraph">Ако студијски програм обухвата изборне предмете, у циљу 
			лакшег планирања можете направити ужи списак изборних предмета који Вас 
			интересују. Из ужег списка затим можете планирати изборни предмет за неки од 
			семестара у наредној школској години.</p>
		<p class="normalParagraph">Нови изборни предмет можете додати на ужи списак изборних 
			предмета бирањем предмета из падајуће листе у којој су предмети разврстани по 
			модулима и групама изборних предмета и кликом на дугме „Промени“.</p>
		<p class="slicica">
			<img class="blok" src="uputstvo_files/image029.png" alt="" width="533" height="322">
			Додавање предмета у ужи списак изборних предмета</p>
		<p class="normalParagraph">Ако избаците предмет са ужег списка изборних, он ће бити 
			уклоњен и са списка планираних предмета.</p>
		<p class="slicica">
			<img class="blok" src="uputstvo_files/image031.png" alt="" width="533" height="403">
			Избацивање предмета са ужег списка изборних предмета</p>
		<p class="normalParagraph">Предмет се планира за неки од наредних семестара 
			означавањем одговарајућег поља („Сем 1“ односно „Сем 2“).</p>
		<p class="slicica">
			<img class="blok" src="uputstvo_files/image033.png" alt="" width="532" height="374">
			Планирање изборног предмета за неки од наредних семестара</p>

		<div class="naslov3">
			<a name="PotpunoIzborniPredmet"></a>
			Потпуно изборни предмет
		</div>

		<p class="normalParagraph">Потпуно изборни предмети су они предмети који се не налазе 
			ни међу обавезним, ни међу изборним предметима на студијском програму.</p>
		<p class="slicica">
			<img class="blok" src="uputstvo_files/image035.png" alt="" width="533" height="389">
			Додавање потпуно изборног предмета</p>
		<p class="normalParagraph">Кликом на „Додај потпуно изборне предмете“ отварате прозор 
			у коме уносом ознаке или дела назива предмета можете пронаћи потпуно изборни 
			предмет који желите додати на списак неположених потпуно изборних предмета.</p>
		<p class="normalParagraph">Ако у неком од семестара постоји курс за потпуно изборни 
			предмет, биће Вам омогућено да га одаберете.</p>

		<div class="naslov3">
			<a name="ZavrsniRad"></a>
			Завршни рад
		</div>

		<p class="normalParagraph">Завршни рад би требало планирати на крају студија, при 
			уписивању завршне године студија. Уколико са положеним и планираним предметима и 
			завршним радом немате довољан број бодова за завршетак студирања, биће приказано 
			упозорење.</p>
		<p class="slicica">
			<img class="blok" src="uputstvo_files/image037.png" alt="" width="578" height="521">
			Планирање завршног рада</p>

		<div class="naslov3">
			<a name="Ogranicenja"></a>
			Ограничења
		</div>

		<p class="normalParagraph">Ако за неки предмет нису положени сви предуслови, он се не 
			може планирати за први семестар наредне школске године.</p>
		<p class="normalParagraph">Предмет за који нису положени неки предуслови се може 
			планирати за други семестар наредне школске године само ако се планира праћење 
			свих неположених условних предмета за први семестар наредне школске године.</p>
		<p class="slicica">
			<img class="blok" src="uputstvo_files/image039.png" alt="" width="533" height="145">
			Планирање предмета (услови зависности предмета су, ако постоје, одређени на факултету)</p>
		<p class="normalParagraph">При упису школске године у статусу буџетског студента 
			морају се планирати предмети у минималном збиру од 60 ЕСПБ. При упису школске 
			године у статусу самофинансирајућег студента морају се планирати предмети у 
			минималном збиру од 37 ЕСПБ.</p>
		<p class="normalParagraph">Изузетно, ако је до завршетка студијског програма 
			преостало мање од 60 (37) ЕСПБ, тада се може планирати најмање онолико ЕСПБ 
			колико је потребно за завршетак студија.</p>
		<p class="normalParagraph">Ако у семестру не постоји курс за неки предмет, не можете 
			га бирати.</p>
		<p class="slicica">
			<img class="blok" src="uputstvo_files/image041.png" alt="" width="533" height="87">
			Планирање предмета (није могуће бирање курса који није дефинисан у семестру)</p>
		<p class="normalParagraph">На страници је приказано и обавештење о броју одабраних 
			ЕСПБ. Тек кад кликнете на дугме „Промени“, биће урачунати бодови за одабране 
			курсеве.</p>
		<p class="slicica">
			<img class="blok" src="uputstvo_files/image043.png" alt="" width="533" height="375">
			Планирање предмета (потврда жељене селекције предмета)</p>
		<p class="normalParagraph">На дну странице и у менију са десне стране приказана је 
			веза „Зависности предмета“. Кликом на њу отвара се прозор са прегледом 
			зависности предмета. На овој страници можете видети зависност предмета који су 
			обавезни или сте их на неки начин бирали. Ови предмети су приказани подебљаним 
			словима, са редним бројевима. Ако постоје условни предмети који нису положени, 
			они су приказани испод њих, обичним словима, без редног броја. У колони 
			„Обавезан“, звездицом су означени обавезни предмети.</p>

		<div class="naslov3">
			<a name="UpisGodine"></a>
			Упис године
		</div>

		<p class="normalParagraph">По завршетку свих испитних рокова предвиђених за текућу 
			школску годину, сви студенти су обавезни да припреме план предмета за упис 
			наредне школске године.</p>
		<p class="normalParagraph">По припреми плана предмета који задовољава све услове 
			студирања на уписаном студијском програму, што се потврђује одсуством опомена на 
			страници за планирање, студент одлази на шалтер студентске службе.</p>
		<p class="normalParagraph">Службеник на шалтеру штампа формулар за упис године са 
			списком изабраних предмета који студент потписује и предаје службенику, чиме 
			формално пријављује предмете за упис наредне школске године.</p>

	<div class="naslov1">
	  <a name="Molbe"></a>
	  9 Молбе
	</div>

		<p class="normalParagraph">Избором ставке „Молбе“ из менија, отвара се страница
			са списком молби које сте поднели.</p>
		<p class="normalParagraph">За сваку молбу приказан је наслов, аутоматски генерисани
			број, датум подношења, образложење, веза са статусом молбе (неразрешена, одобрена
			или одбијена) и веза „Штампај“. Испод табеле са списком молби и у менију са
			десне стране постоји веза „Нова молба“.</p>
		<p class="slicica">
			<img class="blok" src="uputstvo_files/image045.png" alt="" width="533" height="107">
			Списак поднетих молби</p>
		<p class="normalParagraph">Клик на везу са статусом молбе отвара прозор са детаљима
			молбе. У случају да је молба разрешена, приказују се подаци о томе ко је одлучио,
			датуму одлучивања и образложењу одлуке. Ако се ради о специјалном типу молбе за
			промену групе, описаном у наредној секцији, приказује се и курс, тип активности,
			актуелна и жељена група.</p>
		<p class="slicica">
			<img class="blok" src="uputstvo_files/image047.png" alt="" width="437" height="366">
			Детаљи одобрене молбе</p>
		<p class="normalParagraph">Веза „Штампај“ отвара нови прозор прегледача у коме је
			текст молбе у формату прилагођеном за штампање. По отварању стране, аутоматски ће
			бити покренут процес штампања од кога можете одустати кликом на дугме „Cancel“.</p>
		<p class="normalParagraph">Клик на везу „Нова молба“ отвара формулар за подношење
			нове молбе. Потребно је унети наслов и образложење молбе и кликнути на дугме
			„Поднеси“.</p>
		<p class="slicica">
			<img class="blok" src="uputstvo_files/image049.png" alt="" width="439" height="257">
			Нова молба</p>

		<div class="naslov3">
			<a name="MolbaZaPromenuGrupe"></a>
			Молба за промену групе
		</div>

		<p class="normalParagraph">У зависности од подешавања за факултет, у одређеном
			периоду након почетка семестра могуће је поднети молбу за распоређивање у групу
			или промену групе уписаног курса.</p>
		<p class="normalParagraph">На страни „Курсеви и групе“ која садржи списак курсева 
			уписаних у текућем семестру, док траје дефинисани период, за сваки курс за који
			нисте распоређени ни у једну групу постоји веза „Поднеси молбу за распоређивање у
			групу“, док за остале курсеве постоји веза „Поднеси молбу за промену групе“.</p>
		<p class="slicica">
			<img class="blok" src="uputstvo_files/image051.png" alt="" width="533" height="249">
			Молба за распоређивање или промену групе</p>
		<p class="normalParagraph">Клик на везу отвара прозор са формуларом у коме је потребно
			изабрати жељену групу из одговарајуће падајуће листе, уписати образложење у за то
			предвиђено поље и кликнути на дугме „Поднеси молбу“.</p>
		<p class="slicica">
			<img class="blok" src="uputstvo_files/image053.png" alt="" width="448" height="396">
			Подношење молбе за распоређивање у групу</p>
		<p class="normalParagraph">Уколико сте на формулару изабрали нове групе за већи број
			активности, за сваку ће бити поднета посебна молба. Поднете молбе можете
			прегледати избором ставке „Молбе“ из главног менија.</p>

	<div class="naslov1">
	  <a name="LicniPodaci"></a>
	  10 Лични подаци
	</div>

		<p class="normalParagraph">Избором ставке „Лични подаци“ из менија отвара се страница
			са Вашим подацима. Ако приметите да неки подаци нису исправни, обратите се 
			студентској служби ради исправке.</p>
		<p class="normalParagraph">На страници је приказано обавештење да ли сте стекли 
			услове за стицање звања. „Услови за стицање звања“ у обавештењу представља везу 
			која отвара прозор са подацима о стеченим условима.</p>
		<p class="normalParagraph">Такође је приказана порука о броју неположених ЕСПБ 
			и колико је од тога неположено у уписаној години. Наведен је и Ваш статус у 
			последњој уписаној години, број бодова које сте пријавили, колико од њих јесте, 
			а колико нисте положили.</p>
		<p class="normalParagraph">На страници су још приказани подаци из Вашег досијеа, 
			подаци о статусу и веза „Подаци о претходном школовању“ која води ка страници са 
			прегледом података о претходном школовању.</p>

	<div class="napomeneDiv"></div>
	<ul class="napomene">
		<li class="napomena"><a name="napomena1"></a><a href="#napomena1-izvor"><sup>[1]</sup></a>
			Доступност информација о испуњавању обавеза осталих студената у групи и на курсу 
			одређује факултет.</li>
		<li class="napomena"><a name="napomena2"></a><a href="#napomena2-izvor"><sup>[2]</sup></a>
			У зависности од начина функционисања факултета, пријављивање испита може бити
			аутоматизовано. У том случају ова страница има смањену функционалност и може се
			користити само за проверавање да ли су испити пријављени.</li>
	</ul>
  

</body></html>